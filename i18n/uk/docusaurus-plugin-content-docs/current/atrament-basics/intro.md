---
sidebar_position: 1
---

# Загальна інформація

## Теги та розмітка

Атрамент додає функціональності в сценарії Ink за допомогою обробки тегів та додаткової розмітки.

### Теги

Існує [три типи тегів](../ink-scripting.md#теги):

- **Глобальні** теги визначаються в самому початку головного Ink файлу. Вони містять інформацію про гру (назва, автор, обкладинка тощо) і глобальні налаштування гри (тема оформлення, шрифт, наявність збережень тощо)
- Теги **параграфів** використовується для вставки зображень та звуків, контролю ігрового процесу (збереження/перезапуск), додавання власних стилів тощо.
- Теги **виборів** використовуються для деактивації виборів та додавання власних стилів.

Теги в Ink можуть мати динамічний зміст і контролюватися умовами:

```
VAR weather="sunny"
# PLAY_MUSIC: music/forest_{weather}.mp3 // відтворить файл "forest_sunny.mp3"

// цей вибір матиме тег "UNCLICKABLE" тільки якщо змінна "weather" матиме значення "sunny"
+ [Подивитися на хмари #{weather=="sunny":UNCLICKABLE}] 
```

### Розмітка

Атрамент використовує розмітку схожу на BBCode, щоб оформлювати текст і додавати інтерактивні елементи в сценарій Ink:

```
=== intro
[banner]Вітаю![/banner]
Гра зараз почнеться.
[info side=highlight]Спочатку перевірте інвентар.[/info]
```

Докладніше дивіться в розділі "[Розмітка](./markup.md)".

## Сцена

"Сценою" в Атраменті називається весь контент між блоками варіантів вибору. Вона може містити декілька абзаців тексту.

За замовчуванням весь контент сцени відображається відразу. Ця поведінка контролюється глобальним тегом `#continue_maximally`. 

Сцени послідовно додаються у список, який можна гортати. Автори можуть очистити список сцен.

Докладніше дивіться в розділі "[Оповідання](./story.md)".
