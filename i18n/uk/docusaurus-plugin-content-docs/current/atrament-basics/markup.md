---
sidebar_position: 5
---

# Розмітка

Атрамент використовує розмітку, схожу на BBCode, щоб оформлювати текст та додавати інтерактивні елементи.

## Загальні поради

### Підстановки та умови

Ви можете використовувати підстановки та умови Ink для керування тегами розмітки:
```
VAR fuel = 10
// змінна як значення атрибуту
[progress value={fuel}]Паливо[/progress]
// результат виконання функції як значення атрибуту
[progress value={get_current_fuel()}]Паливо[/progress] 
// використання умови для додавання атрибуту
[button onclick=refuel {fuel==100:disabled=true}]Дозаправка[/button] 
```

### Багаторядкова розмітка

Теги розмітки працюють лише з одним рядком тексту. Використовуйте тег HTML `<br>` для розриву строки, якщо вам потрібно декілька рядків тексту всередині тегів розмітки.
```c
[block width=50%]Це перший рядок.<br>Це другий рядок.[/block]
```

### Використовуйте \<> для зручності

Ви можете використовувати оператор "клею", `<>`, щоб вам було легше читати розмітку. Тоді ви можете писати розмітку в декілька рядків, які будуть об'єднані в один під час компіляції сценарію Ink.
```c
[block width=50%]<>
  Це перший рядок.<br><>
  Це другий рядок.<>
[/block]
```

### Лапки

Брати атрибути в лапки не обов'язково:

```c
// обидва приклади працюють однаково
[table columns=20% 40% 20% border=false]

// але так краще читається
[table columns="20% 40% 20%" border=false] 
```

### Розміри

Інтерфейс Atrament UI адаптується під розмір екрану, тому рекомендується встановлювати розмір елементів у відсотках:

```
[block width=50%]
```

Однак ви можете використовувати і інші [міри довжини CSS](https://developer.mozilla.org/en-US/docs/Web/CSS/Reference/Values/length):

```
[block width=200px]
[block width=10em]
```

### Кольори

Ви можете використовувати [значення кольорів CSS](https://developer.mozilla.org/en-US/docs/Web/CSS/Reference/Values/color_value), наприклад:

| Тип | Приклад |
| :----------- | :------------------------- |
| [Іменовані кольори](https://developer.mozilla.org/en-US/docs/Web/CSS/Reference/Values/named-color) | `[highlight color=red]text[/color]` |
| Шістнадцятковий RGB | `[highlight color=\#990000]text[/color]` |
| RGB | `[highlight color=rgb(255 0 153)]text[/color]` |
| RGB з напівпрозорістю | `[highlight color=rgb(255 0 153 / 0.5)]text[/color]` |

:::warning
Щоб використовувати шістнадцяткові коди кольорів, потрібно екранувати символи `#`: `\#990000`.
:::

## Розташування

### Блоки

Ви можете використовувати тег розмітки `[block]`, щоб змінити розташування тексту. Для блоків можна задати ширину та вирівнювання тексту. Декілька блоків поспіль виводяться в один рядок, тож ви можете робити декілька колонок тексту.

```c
// приклад розташування в дві колонки
[block width=50%]Це перший блок тексту.[/block]<>
[block width=50% align=right]Інший блок тексту.[/block]
```

| Атрибут | Опис                       |
| :------ | :------------------------- |
| `width` | Ширина блока. Може бути задана у відсотках (дуже рекомендуються) або інших одиницях CSS. |
| `align` | Вирівнювання тексту в блоці по горизонталі. Може бути `left` (ліворуч), `center` (по центру) чи `right` (праворуч). |
| `valign` | Вирівнювання тексту в блоці по вертикалі. Може бути `top` (згори), `middle` (посередині), чи `bottom` (знизу). |

![Блок](/img/doc/block.png)

### Таблиці

Таблиці створюються за допомогою таких тегів:

```c
[table]<>
  [header]Заголовок 1[ ]Заголовок 2[ ]Заголовок 3[/header]<>
  [row]Клітинка 1[ ]Клітинка 2[ ]Клітинка 3[/row]<>
  [row]Клітинка 4[ ]Клітинка 5[ ]Клітинка 6[/row]<>
[/table]
```

:::warning
Зверніть увагу на оператор `<>` наприкінці кожного рядка таблиці - це необхідно для коректного її відображення.
:::

Таблиця складається з заголовку `[header][/header]` (необов'язково) та рядів `[row][/row]`. Тег `[ ]` розділює клітинки.

Тег розмітки `[table]` має такі атрибути:

| Атрибут | Опис                       |
| :------ | :------------------------- |
| `border=false` | Прибирає рамки таблиці. |
| `padding=false` | Прибирає відступи в клітинках таблиці. Корисно при поєднанні зображень за допомогою таблиці. |
| `columns="20% 20% 60%"` | Визначає ширину стовпців. Має бути зазначена ширина кожного стовпця. |
| `fixed=true` | Вмикає примусове перенесення тексту в клітинках, щоб ширина стовпців залишалася незмінною. |

![Таблиця](/img/doc/table.png)

## Вигляд

### Заголовок

Для відображення тексту заголовка використовуйте тег розмітки `[banner]`:

```c
[banner]Перемога![/banner]
```

Тег розмітки `[banner]` має такі атрибути:

| Атрибут | Опис                       |
| :------ | :------------------------- |
| `style=accent` | Використовувати акцентний колір для тексту. |
| `allcaps=true` | Відображати текст великими літерами. |

![Заголовок](/img/doc/banner.png)

### Інформація

Для відображення інформаційного блоку використовуйте тег розмітки `[info]`:

```c
[info]Ви знайшли меч.[/info]
```

Тег розмітки `[info]` має такі атрибути:

| Атрибут | Опис                       |
| :------ | :------------------------- |
| `font=system` | Використовувати системний шрифт - наприклад, для підказок по грі |
| `side=highlight` | Додати кольорову смужку ліворуч від блоку. Значення атрибуту може бути `highlight` (основний колір) або `accent` (акцентний колір). | 

![Інформація](/img/doc/info-block.png)

### Спойлер

Для прихованого тексту використовуйте тег розмітки `[spoiler]`:

```c
Щоб перемогти дракона, потрібно [spoiler]знайти зачарований меч.[/spoiler]
```

Коли гравець натискає на прихований текст, він відображається. Повторне натискання знову його ховає.

![Спойлер](/img/doc/spoiler.png)

### Виділення

Щоб виділити текст, використовуйте тег розмітки `[highlight]`. Текст виділяється акцентним кольором.

```c
В цій печері заховані [highlight]скарби[/highlight]. 
```

Тег розмітки `[highlight]` має такі атрибути:

| Атрибут | Опис                       |
| :------ | :------------------------- |
| `color=black` | Задає колір тексту. |
| `bgcolor=yellow` | Задає колір фону. |

:::tip
Щоб використовувати шістнадцяткові коди кольорів, потрібно екранувати символи `#`:
```c
В цій печері заховані [highlight color=\#990000 bgcolor=\#EEEEEE]скарби[/highlight].
```
:::

### Шрифт

Щоб застосувати шрифт до тексту, використовуйте тег розмітки `[font]`:
```
Цей текст [font=Courier New]використовує моноширинний шрифт[/font].
```

### Індикатор

Тег розмітки `[progress]` відображає індикатор:

```c
VAR fuel=10

[progress value={fuel}]Паливо[/progress]
```

За замовчуванням індикатор використовує шкалу від 0 до 100.

Тег розмітки `[progress]` має такі атрибути:

| Атрибут | Опис                       |
| :------ | :------------------------- |
| `value=10` | Поточне значення індикатора. |
| `min=0` | Мінімальне значення шкали індикатора. |
| `max=100` | Максимальне значення шкали індикатора. |
| `style=accent` | Виділити індикатор акцентним кольором. |

![Індикатор](/img/doc/progressbar.png)

## Посилання

### Посилання на вибір

Тег розмітки `[link]` робить посилання на варіанти вибору. Зазвичай це використовується в [гіпертекстовому](atrament-basics/story.md#гіпертекст) режимі.

```
=== continue_story
[link=Продовжити]Натисніть для продовження[/link]

+ [Продовжити]
    -> continue_knot
```

### Інтернет-адреса

Для створення посилання на ресурс в інтернеті, використовуйте тег розмітки `[url]`:

```
Завітайте на сайт [url=http:\/\/atrament.ink/]Атраменту[/url].
```

:::warning
Оскільки `//` використовується для коментаріїв в Ink, ви маєте екранувати подвійну косу риску в адресі, тож `http://` стає `http:\/\/`.
:::

## Взаємодія

### Введення даних

Для створення поля вводу використовуйте тег розмітки `[input]`, зв'язавши його зі змінною:

```
VAR character_name="Невідомий"
=== markup_input
Введіть ваше ім'я:
[input var=character_name]
+ [OK]
-
Персонажа звуть "{character_name}".
```

Поле вводу показує поточне значення пов'язаної змінної. Значення змінної змінюється під час введення.

Тег розмітки `[input]` має такі атрибути:

| Атрибут | Опис                       |
| :------ | :------------------------- |
| `var=your_variable` | Обов'язковий атрибут. Ім'я змінної, куди зберігаються введені дані. |
| `type=text` | Тип вводу. Може бути `text` ("текст", за замовчуванням) або `number` (число). Якщо атрибут `type` має значення `number`, введені дані будуть передані в змінну як число, а не як рядок. |
| `placeholder=Your name` | Текст-заповнювач для поля вводу. Відображається, якщо значення змінної порожнє. |

![Поле вводу](/img/doc/input.png)

### Кнопка

Кнопки використовуються для виконання функції Ink.

```
[button onclick=stats]Показати характеристики[/button]
```

![Кнопка](/img/doc/button.png)

Якщо функція виводить текст, він буде показаний в повноекранному вікні поверх ігрового тексту - докладніше про це в розділі про [оверлей](./interface_sections.md#оверлей). Якщо ні, вона оновлює контент поточного оверлею, якщо він присутній.

Тег розмітки `[button]` має такі атрибути:

| Атрибут | Опис                       |
| :------ | :------------------------- |
| `onclick=your_function` | Обов'язковий атрибут. Назва функції, яка викликається при натисканні кнопки. Функція не може приймати параметри. |
| `disabled=true` | Якщо встановлений, кнопка буде неактивна і не реагуватиме на натискання. |
| `bordered=false` | Не відображати рамки кнопки. Корисно, якщо використовувати зображення `[img]` в якості кнопки. |
| `display=modal` | Якщо встановлений, натискання кнопки відображає модальне вікно оверлею замість повноекранного. |


## Власна розмітка

Створення власних тегів розмітки описано в [документації для розробників](../developer/atrament-ui.md#markup-tags).
