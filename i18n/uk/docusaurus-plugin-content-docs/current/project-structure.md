---
sidebar_position: 4
---

# Структура проєкту на Атраменті

Після створення проєкту, як це описано в розділі "[Швидкий старт](quickstart.md)", ви отримуєте таку структуру каталогів:

```
my-atrament-game/
├─ examples/
├─ resources/
│  ├─ externals/
│  ├─ fonts/
│  ├─ locales/
│  ├─ styles/
│  ├─ themes/
├─ src/
├─ root/
│  ├─ game/
│  ├─ logo.png
├─ atrament.config.json
```

:::info
Файли і каталог, які **не вказані** на діаграмі вище (`node_modules`, `tools`, `vite` і т.д.) є частиною інструментарію для збірки застосунку. Не треба їх видаляти чи редагувати, хіба що ви впевнені, що робите і навіщо.
:::

## Файли гри

Файли гри розташовані в каталозі `root/game`. Головний Ink-скрипт гри - це файл `story.ink`. Ви можете створити декілька Ink-файлів і використати оператор `INCLUDE` в файлі `story.ink`, щоб об'єднати їх в один скрипт.

Медіа-файли (зображення, звуки, музика тощо) мають бути розміщені в цьому каталозі або його підкаталогах. Шлях до них має бути вказаний відносно до каталогу `root/game`:

```bash title="Структура каталогів"
├─ root/
│  ├─ game/
│  │  ├─ images/
│  │  │  ├─ intro.jpg
│  │  ├─ sounds/
│  │  │  ├─ thunder.mp3
│  │  ├─ story.ink
```

```c title="root/game/story.ink"
=== my_story
IMAGE: images/intro.jpg
PLAY_SOUND: sounds/thunder.mp3
```

Файл `logo.png` в каталозі `root` використовується для створення значків для застосунку. Ви можете замінити його.

## Ресурси

Каталог `resources` містить додаткові ресурси для Atrament Web UI: шрифти, переклади, стилі CSS, теми оформлення та зовнішні функції.

| Каталог | Опис |
|---|---|
| `externals` | Містить файли з визначеннями зовнішніх функції. Дивіться розділ "[Зовнішні функції](atrament-extras/extfunctions.md)". |
| `fonts` | Містить файли шрифтів. Вм можете додати нові шрифти або видалити існуючі. Дивіться розділ "[Оформлення](atrament-extras/customization.md)". |
| `locales` | Містить переклади інтерфейсу Атраменту. Ви можете використовувати `ua.json` як шаблон для створення власних перекладів. |
| `styles` | Містить файл `custom.css`, куди ви можете додати власні CSS класи, або перевизначити вже існуючі. Дивіться розділ "[Оформлення](atrament-extras/customization.md)". |
| `themes` | Містить теми оформлення застосунку. Дивіться розділ "[Оформлення](atrament-extras/customization.md)". |

## Конфігурація

Файл `atrament.config.json` містить конфігурацію застосунку на Атраменті: назву гри, шрифт та тему оформлення, мову та локаль, назву головного скрипта тощо.

## Приклади

Каталог `examples` містить декілька прикладів Ink скриптів. Ви можете замінити вміст каталогу `root/game` вмістом каталогу з прикладів, щоб відтворити його в Атраменті.

## Код рушія Атрамент

Каталог `src` містить код рушія Атрамент та веб-застосунку. Зазвичай вам не потрібно його змінювати.
